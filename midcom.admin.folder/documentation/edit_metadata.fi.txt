Muokkaa metadataa
=================

Metadata tarkoittaa sisällön kuvausta. Metadatan kautta on mahdollista määritellä esimerkiksi se ajankohta, jolloin sivu tai kansio on näkyvissä, mistä sisällössä on kyse ja kuinka ulkoisten hakukoneiden tulisi rekisteröidä se.

![Muokkaa Metadataa](MIDCOM_STATIC_URL/midcom.admin.folder/edit_metadata_fi.png)

Näkyvyysasetukset
-----------------

Näkyvyydelle on kolme perusasetusta:

1.	_Julkaise päivämääränä_
  - Määrittelee sen ajankohdan, jonka jälkeen kohde näytetään www-sivustolla.
2.	_Näytä päivämäärään asti_
  - Määrittelee ajankohdan, jonka jälkeen kohde piilotetaan julkiselta www-sivustolta.
3.	_Piilota navigaatiosta_
  - Tämä kytkin määrittelee sen, näkyykö kohde navigaatiossa. Piilotetuttuihin sivuihin ja kansioihin pääsee vielä 
    kirjoittamalla oikean URL-osoitteen.

Päivämäärän valinta
-------------------

1.	Paina kalenteri-ikonia ![](MIDCOM_STATIC_URL/stock-icons/16x16/web-calendar.png) tekstikentän oikealla puolella.
2.	Valitse päivämäärä
  - Muuta kuukautta napsauttamalla yksinkertaista kulmasulkua (_Tänään_ -tekstin molemmilla puolilla) tai paina se alas ja valitse kuukauden nimi pudotusvalikosta.
  - Paina päivän numeroa.
3.	Valitse kellonaika
  - Paina vasen hiirennappi pohjaan joko tuntien tai minuuttien kohdalla ja valitse oikea ajankohta liikuttamalla hiirtä sivuttain.
  - Hiiren liikuttaminen vasemmalle pienentää ja liikuttaminen oikealle kasvattaa lukua.
4.	Paina symbolia ![X](MIDCOM_STATIC_URL/midcom.admin.folder/x.png) oikeasta yläreunasta sulkeaksesi päivämäärän valintaikkunan ja tallentaaksesi valitun ajankohdan. 

![Calendar widget](MIDCOM_STATIC_URL/midcom.admin.folder/calendar_widget_fi.png)

Sisällön metadata
-----------------

Varsinaiset metatietokentät ovat sisällön kuvaamista varten. Tätä informaatiota käytetään lähinnä hakukoneita (kuten esimerkiksi [Google](http://www.google.com/)) varten.

### Avainsanat


Avainsanat on lista sellaisista sanoista, jotka määrittelevät ne hakusanat, joilla sivuille tulisi päätyä.

### Kuvaus

Kuvauskenttää käytetään sisällön kuvaamiseen lyhyesti. Yleensä kuvausta käytetään, kun hakukone tarjoaa sivun mahdollisena vaihtoehtona hakutulokselle.

[note: Metadatan avainsanojen ja kuvauksen käyttämistä arvostetaan sekä hakukoneiden että hakukoneita käyttävien ihmisten suunnalla.]

Ulkoisten hakukoneiden hallinnointi
-----------------------------------

_Ulkoisten hakukoneiden hallinnointi_ on kytkin, joka kertoo hakukoneelle, kuinka sen pitäisi toimia haetun sivun kanssa.

Ulkoisten hakukoneiden kanssa voidaan käyttää useita eri vaihtoehtoja:

1.	_Ei määritelty, käyttää `robots.txt`:tä_
  - Vakioasetukset, joissa tekstitiedosto `robots.txt` määrittelee, mitkä sivuston osat tulisi indeksoida.
2.	_Älä salli hakuja_
  - Jos Älä salli hakuja on valittu, ulkoiset hakukoneet eivät indeksoi kohdetta lainkaan.
3.	_Salli haut_
  - Tämä on käytännössä sama, kuin Ei määritelty, mutta tällä on mahdollista yliajaa  `robots.txt`:n tietoja.
4.	_Salli haut, hakukone saa seurata linkkejä_
5.	_Salli haut, hakukone ei saa seurata linkkejä_
  - Hakukone saa indeksoida kyseisen objektin, mutta ei siltä muualle johtavia linkkejä. Tämä on käytännöllinen, kun halutaan estää hakukoneita listaamasta kohteita, joiden URL-osoite muuttuu esimerkiksi päivämäärän myötä.


Sisäinen metadata
-----------------

_Sisäinen metadata_ tarjoaa tiedot kohteen muutoksista. _Luotu_-kentät kertovat alkuperäisestä luomisesta, _Muokattu_-kentät viimeisimmän version tiedoista ja _Hyväksyntä_-kentät hyväksynnän statuksesta.
